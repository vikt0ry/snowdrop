<html>
<head>
	<title>Пролілок</title>
</head>
<body>
<center><h1>Проліски</h1></center>
Проліски[1] (Scilla) — рід трав'янистих рослин родини холодкових (Asparagaceae). Донедавна рід Scilla відносили до родини гіацинтових (Hyacinthaceae). Народні назви: небовий ключ, скоро́лісок, проліска (жіночий рід), проліс, просерен (просерень), підсніжка, первоцвіт, синьоокі[2] [3].

Також пролісками в розмовній мові можуть називатися й інші весняні квіти білої, синьої чи блакитної барви — підсніжник звичайний, шафран Гейфеля, зубниця залозиста, фіялка каменелюбна (Viola rupestris) та інші.

Відомо від 50 до 90 видів роду Scilla, поширених у помірних та тропічних областях — у Європі, Азії, Африці, Північній та Південнній Америці.

В Україні росте 3 види:

проліски дволисті (Scilla bifolia) — Карпати, лісостеп, гірський Крим; також як різновид Scilla bifolia subsp. bifolia var. nivalis Boiss Baker (колись вважався видом Scilla nivalis Baker)(Закарпаття)
проліски пониклі, або сибірські (Scilla sibirica) — Полісся та[4] лісостеп Лівобережжя;
проліски осінні (Scilla autumnalis) — цвіте восени, росте в степах на Півдні України та в Криму.
Вирощують проліски для озеленення (на газонах, клумбах), на зрізування (маленькі букети) та для вигонки (у теплицях).

Найкраще вони ростуть суцільними куртинами під різними листяними деревами.

Більшість видів пролісків — ранньовесняні медоноси і пилконоси. Медопродуктивність їх незначна (4 мг нектару з однієї рослини), але вони цінні тим, що зацвітають одразу після танення снігу.

У народній медицині використовують цибулини пролісків дволистих. Вони містять алкалоїд силіцил, дубильну кислоту, камедь і мають сечогінну та відхаркувальну дію, а у великих дозах блювотні й проносні властивості.

Проліски належать до мірмекохорних рослин, тобто до рослин, насіння яких розноситься комахами. Дрібне насіння пролісків багате на олію, це приваблює мурашок, які, збираючи її, сприяють розсіванню і поширенню пролісків.
<br/><br/>
<center><img alt="Проліски" 
src="https://upload.wikimedia.org/wikipedia/commons/thumb/a/a5/Blausternchen_2.jpg/1024px-Blausternchen_2.jpg">
</center>

</body>
</html>
